<latin>Boethii</latin> <latin>Consolatio</latin> <latin>philosophiae</latin>
<latin>Item</latin> <latin>prologus</latin> <latin>Teutonice</latin>
 
<latin>Sanctus</latin> <latin>paulus</latin> kehîez tîen, dîe in sînên zîten uuândôn des sûonetágen, táz er êr nechâme, êr <latin>romanum</latin> <latin>imperium</latin> zegîenge, únde <latin>antichristus</latin> richesôn begóndi. Uuér zuîuelôt <latin>romanos</latin> íu uuésen állero rîcho hêrren, únde íro geuuált kân ze énde dero uuérlte? Sô dô mánige líute énnônt tûonouuo gesézene, hára-úbere begóndôn uáren, únde in allên disên rîchen keuuáltigo uuíder <latin>romanis</latin> sízzen, tô íu stûonden íro ding slîfen, únde ze déro tîlegúngo râmên, tîa uuír nû séhên. Tannân geskáh pe des chéiseres zîten <latin>zenonis</latin>, táz zuêne chúninga nórdenân chómene, éinêr ímo den stûol ze <latin>romo</latin> úndergîeng, únde álla <latin>italiam</latin>, ánderêr náhôr ímo <latin>greciam</latin> begréif, únde díu lánt, tíu dánnân únz ze tûonouuo sínt. Énêr hîez in únsera uuîs ôtacher, tísêr hîez thioterih. Tô uuárd táz ten chéiser lústa, dáz er dioterichen uríuntlicho ze hóue ládeta, tára ze dero mârûn <latin>constantinopoli</latin>, únde ín dâr mít kûollichên êrôn lángo hábeta, únz er ín dés bíten stûont, táz er ímo óndi, mít ôtachere ze uéhtenne, únde úbe er ín úberuuúnde, <latin>romam</latin> ióh <latin>italiam</latin> mít sînemo dánche ze hábenne. Táz úrlub káb ímo <latin>zeno</latin>, sîn lánt, ióh sîne líute, ze sînên tríuuôn beuélehendo. Sô dioterih mít témo uuórte ze <latin>italia</latin> chám, únde er ôtacheren mít nôte guán, únde ín sâr dára-nâh erslûog, únde er fúre ín des lándes uuîelt, tô netéta er ze êrest nîeht úber dáz, sô demo chéisere lîeb uuás. Sô áber nâh ímo ándere chéisera uuúrten, tô begónda er tûon, ál dáz ín lústa, únde dîen râten án den lîb, tîe ímo dés neuuâren geuólgig. Fône díu slûog er <latin>boetium</latin>, únde sínen suêr <latin>symmachum</latin>, únde dáz óuh uuírsera uuás, <latin>iohannem</latin> den bâbes. Sâr des ánderen iâres, uuárt thioterih ferlóren, sîn néuo alderih zúhta daz rîche ze síh. <latin>Romanum</latin> <latin>imperium</latin> hábeta îo dánnân hína ferlóren sîna <latin>libertatem</latin>. Áber dóh gothi uuúrten dánnân uertríben fóne <latin>narsete</latin> <latin>patricio</latin>, <latin>sub</latin> <latin>iustino</latin> <latin>minore</latin>. Sô châmen áber nórdenân langobardi, únde uuîelten <latin>italiae</latin>, mêr dánne <latin>ducentis</latin> <latin>annis</latin>; nâh <latin>langobardis</latin> <latin>franci</latin>, tîe uuír nû héizên chárlinga; nâh ín saxones. Sô íst nû zegángen <latin>romanvm</latin> <latin>imperivm</latin>, nâh tîen uuórten <latin>sancti</latin> <latin>pauli</latin> <latin>apostoli</latin>.
 
<latin>INCIPIT</latin> <latin>LIBER</latin> <latin>PRIMUS</latin> <latin>BOETII</latin> .
<latin>CONQUESTIO</latin> <latin>BOETII</latin> . <latin>DE</latin> <latin>INSTABILITATE</latin> / <latin>FORTUNĘ</latin> .
    <latin>Qui</latin> <latin>peregi</latin> <latin>quondam</latin> <latin>carmina</latin> <latin>florente</latin> <latin>studio</latin> . <latin>hev</latin> <latin>flebilis</latin> <latin>cogor</latin> <latin>inire</latin> <latin>mestos</latin> <latin>modos</latin> . Íh-tir êr téta frôlichív sáng . íh máchôn nû nôte chára-sáng . <latin>Ecce</latin> <latin>lacere</latin> <latin>camenę</latin> <latin>dictaNT</latin> 
 <latin>mihi</latin> <latin>scribenda</latin> . Síh no . léidege musę . lerent míh scrîben . Táz mír
uuíget . táz uuíget ín . Tîe míh êr lêrton <latin>iocunda</latin> <latin>carmina</latin> . tîe
lêrent míh nû <latin>flebilia</latin> . <latin>Et</latin> <latin>rigant</latin> <latin>ora</latin> <latin>elegi</latin> . <latin>i</latin> . <latin>miseri</latin> . <latin>ueris</latin> . <latin>i</latin> . <latin>non</latin> <latin>fictis</latin> 
 <latin>fletibus</latin> . Únde fúllent sie mîniv óugen . mít érnestlichên drânen .
<latin>Has</latin> <latin>saltim</latin> <latin>comites</latin> <latin>nullus</latin> <latin>terror</latin> <latin>potuit</latin> <latin>peruincere</latin> . <latin>ne</latin> <latin>prosequerentur</latin> 
 <latin>nostrum</latin> <latin>iter</latin> . Tíse geuértun nemáhta nîoman eruuénoen . sîe nefûorîn
sáment mír . <latin>Quasi</latin> <latin>diceret</latin> . Úbe íh ánderro sáchôn beróubôt
pín . mînero chúnnôn nemáhta míh nîoman beróubôn . <latin>Gloria</latin> <latin>felicis</latin> 
 <latin>olim</latin> <latin>uiridisque</latin> <latin>iuuentę</latin> . <latin>solantur</latin> <latin>nunc</latin> <latin>mea</latin> <latin>fata</latin> . <latin>mesti</latin> <latin>senis</latin> . Er uuâren
sie gûollichi mînero iúgende . nû trôstent sie míh álten . mînero
mísseskíhte . <latin>Uenit</latin> <latin>enim</latin> <latin>inopina</latin> <latin>senectus</latin> <latin>properata</latin> <latin>malis</latin> .
 
Tés íst óuh túrft . uuánda mír íst úngeuuândo . fóne árbéiten
zûo geslúngen . spûotîg álti . <latin>Et</latin> <latin>dolor</latin> <latin>iussit</latin> <latin>inesse</latin> <latin>suam</latin> <latin>etatem</latin> . 
 
 <latin>s</latin> . <latin>ideo</latin> <latin>suam</latin> . <latin>quia</latin> <latin>citius</latin> <latin>cogit</latin> <latin>senescere</latin> . Únde léid hábet míh
álten getân . <latin>Funduntur</latin> <latin>uertice</latin> <latin>intempestiui</latin> <latin>cani</latin> . Fóne dîen
Page: 7
díngen grâuuên íh ze únzite . <latin>Et</latin> <latin>laxa</latin> <latin>cutis</latin> . <latin>tremit</latin> <latin>effeto</latin> <latin>corpore</latin> .
Únde sláchíu hût . rîdot an chráftelôsemo lîchamen . Táz chît . mîne líde rîdont
únder sláchero híute . <latin>Felix</latin> <latin>mors</latin> <latin>hominum</latin> . <latin>quę</latin> <latin>nec</latin> <latin>se</latin> <latin>inserit</latin> <latin>dulcibus</latin> 
<latin>annis</latin> . <latin>et</latin> <latin>sepe</latin> <latin>uocata</latin> <latin>uenit</latin> <latin>mestis</latin> . Táz íst sâlig tôd . tér in lústsamên
zîten nechúmet . únde in léit-sámên geuuúnstêr netuélet .
<latin>Eheu</latin> . <latin>quam</latin> <latin>surda</latin> <latin>aure</latin> <latin>auertitur</latin> <latin>miseros</latin> . Áh ze sêre . uuîo úbelo ér
die uuênegen gehôret . <latin>Et</latin> <latin>sæua</latin> . <latin>claudere</latin> <latin>negat</latin> <latin>flentes</latin> <latin>oculos</latin> . Únde
uuîo úngerno ér chéligo betûot íro uuéinonten óugen . <latin>Dum</latin> <latin>male</latin> <latin>fida</latin> 
<latin>fortuna</latin> <latin>faueret</latin> <latin>leuibus</latin> <latin>bonis</latin> . Únz mír sâlda fólgetôn . in állemo mînemo
gûote . mír únstâtemo . álso iz nû skînet . <latin>Pene</latin> <latin>merserat</latin> <latin>tristis</latin> <latin>hora</latin> 
 <latin>caput</latin> <latin>meum</latin> . Tô hábeta míh tiu léida stúnda nâh kenómen . íh méino
diu iúngesta . <latin>Nunc</latin> <latin>quia</latin> <latin>mutauit</latin> <latin>nubila</latin> <latin>fallacem</latin> <latin>uultvm</latin> . <latin>protrahit</latin> <latin>impia</latin> 
 <latin>uita</latin> <latin>ingratas</latin> <latin>moras</latin> . Uuánda si mír áber nû gesuíchen hábet .
nû lénget mîna uríst . mîn árbéit-sámo lîb . <latin>Quid</latin> <latin>totiens</latin> 
 <latin>iactastis</latin> <latin>me</latin> <latin>felicem</latin> <latin>amici</latin>? Uuáz hîezent ir îo míh sâligen fríunt mîne?
Uuâr íst iz nû? <latin>Qui</latin> <latin>cecidit</latin> . <latin>non</latin> <latin>erat</latin> <latin>ille</latin> <latin>stabili</latin> <latin>gradu</latin> . Tér dóh îo uîel . fásto
nestûont ! úbe er fásto stûonde .
so neuî&lt;e&gt;le er .
 
<latin>QUAM</latin> <latin>UANA</latin> <latin>SIT</latin> <latin>TERRENA</latin> <latin>GLORIA</latin> . <latin>QUIA</latin> <latin>TERRA</latin> <latin>NIHIL</latin> <latin>EST</latin> . <latin>IN</latin> <latin>COMPARATIONE</latin> <latin>CAELI</latin> .
 
<latin>Omnem</latin> <latin>terrę</latin> <latin>ambitum</latin> . <latin>constat</latin> <latin>optinere</latin> <latin>rationem</latin> <latin>puncti</latin> . <latin>ad</latin> 
<latin>spatium</latin> <latin>cęli</latin> . <latin>sicut</latin> <latin>accepisti</latin> <latin>astrologicis</latin> <latin>demonstrationibus</latin> . 
 
Tír íst uuóla chúnt chád si . álla dia érda síh kezíhen uuíder
demo hímele . gágen démo méze éines stúpfes . álso du
lírnetôst in <latin>astronomia</latin> . <latin>Id</latin> <latin>est</latin> . <latin>ut</latin> <latin>nihil</latin> <latin>prorsus</latin> <latin>spatii</latin> <latin>iudicetur</latin>
Page: 96
<latin>habere</latin> . <latin>si</latin> <latin>conferatur</latin> <latin>ad</latin> <latin>magnitudinem</latin> <latin>cęlestis</latin> <latin>globi</latin> . Íh méino . dáz
sî mícheli nîeht nehábet . uuíder déro mícheli des hímeles . <latin>Aristotiles</latin> 
lêret <latin>in</latin> <latin>cathegoriis</latin> . dáz <latin>punctvm</latin> sî ána-uuág linee . únde ûzlâz .
únde íro <latin>partes</latin> mít <latin>puncto</latin> únderskídôt uuérden . únde
dóh <latin>punctum</latin> fóre lúzzeli nehéin déil nesî dero <latin>lineę</latin> . Uuáz mág
mínneren sîn . dánne daz neuuéder nehábet léngi nóh préiti?
Sîd iz an <latin>linea</latin> déro <latin>terminus</latin> iz íst . nehéinen téil nehábet . sô neíst
iz óuh nehéin téil dés <latin>circuli</latin> . dés <latin>medietas</latin> iz íst . Ze déro sélbûn
uuîs . nehábet óuh tiu érda nehéina mícheli . uuíder demo hímele
. dés <latin>punctum</latin> sî íst . <latin>Huius</latin> <latin>igitur</latin> <latin>tam</latin> <latin>exiguę</latin> <latin>regionis</latin> <latin>in</latin> <latin>mundo</latin> . <latin>quarta</latin> 
<latin>fere</latin> <latin>portio</latin> <latin>est</latin> . <latin>ptolomeo</latin> <latin>probante</latin> . <latin>sicut</latin> <latin>didicisti</latin> . <latin>quę</latin> <latin>incolatur</latin> <latin>a</latin> 
 <latin>cognitis</latin> <latin>nobis</latin> <latin>animantibus</latin> . Téro sélbun érdo álso lúzzelero . uuíder
[der] demo hímele . íst échert ter fîerdo téil besézen . fóne úns
chúndên ménniskôn . Táz sî chît <latin>nobis</latin> <latin>cognitis</latin> . táz chît si <latin>ex</latin> <latin>persona</latin> 
 <latin>hominum</latin> . úmbe die <latin>antipodas</latin> . uuánda úns tîe únchúnt sínt .
Uuír uuízen . dáz tia érda dáz uuázer úmbe <latin>gât</latin> . únde der fîerdo
téil náhôr óbenân erbárôt íst . án démo sízzent tie ménnisken .
Ter hímel lêret únsíh . táz iz ter fîerdo téil íst . Álle dîe
<latin>astronomiam</latin> chúnnen . dîe bechénnent táz <latin>ęquinoctialis</latin> <latin>zona</latin> 
den hímel réhto in zuéi téilet . únde fóne íro ze dien ûzerostên
<latin>polis</latin> îouueder hálb ében fílo íst . íh méino ze demo <latin>septentrionali</latin> .
únde ze demo <latin>australi</latin> . Sô íst tiu érda sínuuelbíu . únde
íst úns únchúnt . úbe si úndenân erbárot sî . óbenân dâr sî
erbárôt íst . târ sízzent tie líute . <latin>ab</latin> <latin>ęthiopico</latin> <latin>oceano</latin> .
<latin>usque</latin> <latin>ad</latin> <latin>scithicum</latin> <latin>oceanum</latin> . Tîe férrôst sízzent <latin>ad</latin> <latin>austrum</latin> . dîe
sízzent in <latin>ęthiopicis</latin> <latin>insulis</latin> . tîen íst tiu súnna óbe hóubete .
sô si gât ûzer <latin>ariete</latin> <latin>in</latin> <latin>uerno</latin> <latin>tempore</latin> . únde sô si begínnet kân
<latin>in</latin> <latin>libram</latin> <latin>in</latin> <latin>autumno</latin> . Tîe hára báz sízzent <latin>in</latin> <latin>litore</latin> <latin>ęthiopico</latin> .
tîen íst si óbe hóubete . sô si gât <latin>in</latin> <latin>tauro</latin> . únde <latin>in</latin> <latin>uirgine</latin> . Tîe
óuh hára báz sízzent <latin>in</latin> <latin>meroe</latin> . tîen íst si óbe hóubete . sô si
Page: 97 gât <latin>in</latin> <latin>geminis</latin> . únde <latin>in</latin> <latin>leone</latin> . Tîe óuh hára báz sízzent . târ
<latin>siene</latin> íst <latin>ciuitas</latin> <latin>ęgypti</latin> . tîen íst si óbe hóubete . <latin>in</latin> <latin>solstitio</latin> . sô si
gât <latin>in</latin> <latin>cancrum</latin> . Tánnân gât nórdert <latin>humana</latin> <latin>habitatio</latin> . únz
ze <latin>tile</latin> <latin>insula</latin> . díu férrôst íst <latin>in</latin> <latin>scithico</latin> <latin>mari</latin> . Tîe dâr sízzent .
tîe sízzent únder demo <latin>septentrionali</latin> <latin>polo</latin> . Dáz skînet tánnân .
uuánda sô súmeliche <latin>cosmografi</latin> scrîbent . târ íst átaháfto
tág <latin>per</latin> <latin>sex</latin> <latin>menses</latin> . fóne <latin>uernali</latin> <latin>ęquinoctio</latin> . únz ze <latin>autumnali</latin> . únde
átaháfto náht <latin>per</latin> <latin>alios</latin> <latin>sex</latin> <latin>menses</latin> . fóne <latin>autumnali</latin> <latin>ęquinoctio</latin> . únz
ze <latin>uernali</latin> . Táz keskíhet fóne díu . uuánda ín sínt ferbórgenív
únder érdo <latin>sex</latin> <latin>signa</latin> <latin>omni</latin> <latin>tempore</latin> . pedíu íst ín náht . sô diu
súnna in dîen gât . ánderíu <latin>sex</latin> sínt ín óbe érdo <latin>semper</latin> . pedíu íst
ín dág . sô diu súnna in dîen gât . Uuánda <latin>septentrionalia</latin> <latin>sex</latin> 
 <latin>signa</latin> . ín échert ze óugôn sínt . tánnân skînet . táz ín der <latin>polus</latin> 
 <latin>septentrionalis</latin> óbe hóubete íst . únde ín dér állero hôhestô
íst . Táz mág man uuóla séhen . án déro <latin>spera</latin> . díu <latin>in</latin> <latin>cella</latin>
<latin>SANCTI</latin> <latin>GALLI</latin> <latin>nouiter</latin> gemáchôt íst . <latin>sub</latin> <latin>PURCHARDO</latin>
<latin>ABBATE</latin> . Sî hábet állero
<latin>gentium</latin> gestélle . únde fóne díu . sô man sia sô stéllet . táz ter
<latin>polus</latin> <latin>septentrionalis</latin> ûf in ríhte síhet . sô sínt <latin>sex</latin> <latin>signa</latin> <latin>zodiaci</latin>
ze óugôn . <latin>septentrionalia</latin> . <latin>sex</latin> <latin>australia</latin> sínt kebórgen .
Tánnan uuízen uuír uuóla . dâr sie begínnent sízzen férrôst
 <latin>in</latin> <latin>austro</latin> . únz tára târ sie férrôst sízzent <latin>in</latin> <latin>septentrione</latin> .
úbe iz <latin>maria</latin> . únde <latin>paludes</latin> neúndernâmîn . dáz iz
uuóla uuésen máhti . <latin>quarta</latin> <latin>pars</latin> <latin>terrae</latin> . <latin>Si</latin> <latin>subtraxeris</latin> <latin>cogitatione</latin> . 
 <latin>huic</latin> <latin>quartę</latin> <latin>parti</latin> . <latin>quantum</latin> <latin>premunt</latin> <latin>maria</latin> <latin>paludesque</latin> 
 . <latin>quantumque</latin> <latin>distenditur</latin> <latin>regio</latin> <latin>uasta</latin> . <latin>i</latin> . <latin>deserta</latin> <latin>siti</latin> . <latin>i</latin> . <latin>ariditate</latin> . 
 <latin>uix</latin> <latin>relinquetur</latin> <latin>hominibus</latin> <latin>angustissima</latin> <latin>area</latin> <latin>inhabitandi</latin> . 
 
Ténchest tu dánne . uuîo fílo uuázer . únde fénne . únde
éinote skértent tés sélben fîerden téiles . sô íst tes ánderes
échert éin énge hóue-stát . tero ménniskôn .
